<div id="main-content">
    <ul class="crumbs">
        <li><a href="index.php?page=about-us" style="color: #b09b4c">About Us</a></li>
        <li><a href="index.php?page=professionisti">Professionisti</a></li>
        <li><a href="index.php?page=contact-us">Contact Us</a></li>
    </ul>

    <article>
        <p>
            <br><br>Lo Studio legale DONÀ VISCARDINI è stato fondato nel 
            1974 da Wilma VISCARDINI la quale desiderava mettere a 
            disposizione delle imprese la propria esperienza nel campo 
            del diritto comunitario maturata per anni all'interno delle 
            istituzioni comunitarie.

            Wilma VISCARDINI è stata, infatti, funzionario della 
            Commissione delle Comunità europee per 14 anni 
            (dal 1959 al 1973) e, in particolare, membro del Servizio 
            giuridico della Commissione per 9 anni (dal 1964 al 1973).
        </p>

        <p>L’Avv. VISCARDINI, inoltre, è stata per anni docente di 
            varie materie attinenti al diritto comunitario all’Università 
            di Padova ed è tuttora attiva in ambito accademico.
        </p>

        <p>Negli anni, l&#39;Avv. VISCARDINI è stata affiancata dai 
            propri figli, l’Avv. Gabriele DONÀ e l’Avv. Simonetta DONÀ, 
            entrambi docenti universitari. 
        </p>

        <p>L&#39;&ensp;Avv. Gabriele DONÀ è stato docente di diritto 
            processuale dell’Unione europea all’Università di Ferrara 
            (2008-2013) ed è regolarmente invitato quale relatore in convegni
            anche internazionali. A novembre 2014, a Cracovia, è stato eletto 
            Vicepresidente dell'Unione degli Avvocati europei con sede 
            a Lussemburgo.
        </p>

        <p>L’&ensp;Avv. Simonetta DONÀ è docente di diritto commerciale, 
            societario e dei contratti alla Humboldt-Universität di Berlino.</p>

        <p>Anch’essi nonché gli altri collaboratori dello Studio presentano 
            un curriculum studiorum e una formazione prevalentemente europea 
            e internazionale, a volte arricchiti da significative
            esperienze professionali (presso le istituzioni comunitarie 
            e primari Studi legali all’estero) e accademiche.
        </p>

        <p>Assistono poi lo Studio quali consulenti esterni:</p>

        <p>il Dr. Gaetano DONÀ (già Capo Divisione presso il Segretariato 
            generale della Commissione europea a Bruxelles e docente di 
            integrazione europea all’Università di Ferrara) per le relazioni 
            con le istituzioni dell’Unione europea;
        </p>

        <p>il Dr. Luca DONÀ (PhD - Rice University, Houston, TX; MBA 
            MIT, Boston) per strategia negoziale, ADR, analisi economiche 
            e finanziarie (anche in materia antitrust), Mergers and 
            Acquisitions, avviamento attività e ricerca di partners negli 
            Stati Uniti.
        </p>

        <p>Lo Studio, pertanto, ha una profonda conoscenza del diritto 
            dell'Unione europea, frutto complessivamente di oltre 50 anni 
            di esperienza specifica.
        </p>

        <p>Il diritto dell’Unione europea (o diritto comunitario, per 
            usare il termine ante-Trattato di Lisbona entrato in vigore il 
            1° dicembre 2009) riguarda tutte le imprese, anche quelle che
            operano esclusivamente all'interno dei propri confini nazionali.

            Esso, infatti, si applica non solo agli scambi internazionali, 
            ma costituisce la base di molti rami del diritto interno anche 
            se formalmente disciplinati dalla legislazione di ciascun Stato
            membro delle Comunità europee.

            Sono, poi, <i>in primis</i> i giudici nazionali a essere tenuti 
            ad applicare il diritto comunitario e a farlo rispettare.

            I Partner dello Studio hanno patrocinato in quasi settanta 
            procedimenti davanti alla Corte di giustizia dell'Unione europea 
            con sede a Lussemburgo.
        </p>

        <p>Nei settori di attività dello Studio rientrano, in particolare, 
            l'agricoltura, l'ambiente, la concorrenza, il commercio 
            internazionale, la proprietà industriale e la contrattualistica.
        </p>

        <h4>Lingue di lavoro</h4>

        <p>
            Tali esperienze, inoltre, permettono allo Studio di svolgere 
            la propria attività in diverse lingue (italiano, francese, 
            inglese, tedesco, spagnolo).
        </p>

        <h4>Sedi e aree geografiche di attività</h4>

        <p>Lo Studio ha sedi a Padova, Berlino e Bruxelles che agisce 
            come ufficio di collegamento con le istituzioni dell'Unione 
            europea.</p>

        <p>Esso fornisce alle imprese assistenza legale diretta per:</p>

        <ul>
            <li>procedimenti amministrativi davanti alla Commissione 
                europea a Bruxelles;</li>
            <li>procedimenti giurisdizionali davanti al Tribunale e alla 
                Corte di giustizia dell’Unione europea a Lussemburgo;
            </li>
            <li>procedimenti giurisdizionali davanti alla Corte europea dei 
                diritti dell’Uomo a Strasburgo;
            </li>
            <li>procedimenti arbitrali nazionali e internazionali.</li>
        </ul>

        <p>Lo Studio fornisce assistenza legale diretta anche davanti 
            ai giudici italiani (pure di ultima istanza) e tedeschi.</p>

        <p>Esso, inoltre, si avvale della stabile collaborazione:</p>

        <ul>
            <li>per quanto riguarda la Germania, di uno Studio composto 
                da commercialisti e revisori contabili che possono fornire 
                assistenza finanziaria-commerciale e tributaria di diritto
                tedesco;
            </li>
            <li>per quanto riguarda il Belgio, di uno Studio legale e di 
                Ufficiali giudiziari per azioni giudiziarie (anche in fiammingo) 
                di natura commerciale.
            </li>
        </ul>

        <p>Per l'assistenza personalizzata in altre aree, lo Studio - 
            anche grazie al ruolo dell’Avv. Gabriele DONÀ quale 
            Vicepresidente dell'Unione degli Avvocati europei - 
            si avvale della collaborazione di professionisti con esperienze 
            specifiche, in modo particolare negli Stati Uniti 
            (New York, Houston) e in Argentina (Buenos Aires). 
        </p>
    </article>

</div> <!-- #main-content -->