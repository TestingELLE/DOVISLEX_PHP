<div id="main-content">
    <header class="article-title notranslate">
        <h1>ARBITRATI & ALTERNATIVE DISPUTE RESOLUTION (ADR)</h1>
    </header>

    <article>
        <h1>RISOLUZIONE STRAGIUDIZIALE DELLE CONTROVERSIE A 
            LIVELLO NAZIONALE, COMUNITARIO, INTERNAZIONALE</h1>

        <p>Lo Studio presta attività di assistenza e rappresentanza 
            in procedure (formali o informali) dirette alla risoluzione
            stragiudiziale delle controversie o alla prevenzione del loro 
            insorgere, nei rapporti sia con soggetti privati che
            con le Autorità pubbliche. 
        </p>

        <p> Sul piano nazionale, vanno per esempio ricordati i procedimenti 
            di arbitrato (rituale e irrituale), la conciliazione e la 
            mediazione (anche in ambito tributario).
        </p>

        <p>Sul piano comunitario, in particolare si ricordano:</p>

        <ul>
            <li> i contatti amministrativi con le istituzioni 
                (organi od organismi) dell'Unione europea - specie la
                Commissione europea - volti alla definizione delle controversie, 
                presenti o future, in relazione a tutti i settori disciplinati 
                dalla normativa comunitaria;
            </li>
            </br>
            <li> i procedimenti amministrativi - e, se del caso, conciliativi 
                o arbitrali - previsti dalla normativa dell'Unione europea in 
                determinati settori, specie quelli in materia di appalti di 
                beni o servizi in Paesi terzi
            </li>
        </ul>

        <p> Sul piano internazionale, lo Studio presta assistenza in vari 
            ambiti tra cui i procedimenti della Camera di commercio 
            internazionale (ICC - International Chamber of Commerce). 
        </p>

        <h4>Cases</h4>
        <p>Per dare un’idea del tipo di pratiche stragiudiziali seguite 
            dallo Studio sul piano sovranazionale, si segnalano le seguenti:
        </p>

        <ul>
            <li>in un caso di inadempimento contrattuale contestato 
                all'impresa vincitrice di una gara d'appalto indetta
                dalla Delegazione dell'Unione europea in uno Stato africano 
                per la ristrutturazione della rete idrica della capitale di 
                detto Stato (la contestazione era di aver fornito, in parte, 
                beni di origine cinese anziché - come obbligatoriamente 
                previsto - comunitaria o di Paesi ACP), lo Studio - sulla base
                dell'interpretazione delle regole (primarie e secondarie) 
                previste dal capitolato d'appalto e delle norme civilistiche 
                dello Stato africano in questione - è riuscito a ottenere un 
                accordo transattivo molto favorevole per l'impresa (l'accordo 
                ha infatti comportato: una notevole riduzione delle sanzioni
                contrattuali pecuniarie applicate; l'esclusione del carattere 
                di "gravità" della condotta contestata con conseguente non 
                applicazione di ulteriori sanzioni pecuniarie e alleggerimento 
                del quadro accusatorio nel concomitante procedimento penale 
                aperto per gli stessi fatti; la rinuncia della Commissione europea
                a costituirsi parte civile in detto procedimento penale);
            </li> 
            </br>
            <li>nell'ambito di un contratto internazionale di agenzia è sorto 
                un contrasto tra le parti circa le indennità di clientela e di 
                fine rapporto reclamate dall'agente francese. La controversia è 
                stata sottoposta a un arbitrato condotto dalla Camera di Commercio 
                Internazionale di Parigi (ICC). Lo Studio ha assistito la società 
                preponente italiana nella procedura arbitrale svoltasi in lingua 
                francese presso l'arbitro designato (con sede a Ginevra).
            </li>
        </ul>
    </article>

</div> <!-- #main-content -->